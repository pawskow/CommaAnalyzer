Oto kilka prawd, które należy mieć na względzie, idąc przez życie: Daniel Boone* był idiotą i nie ma sensu jechać na jeden dzień do Maine z Hanoveru w stanie New Hampshire. Pozwólcie, że wyjaśnię.
Którejś nocy bawiłem się globusem (jedna z dobrych stron bezsensu amerykańskiej telewizji polega na tym, że człowiek znajduje sobie zupełnie nowe zabawki) i lekko się zdziwiłem odkryciem, że mieszkając w Hanoverze, jestem o wiele bliżej naszego starego domu w angielskim Yorkshire niż wielu innych miejsc w Stanach Zjednoczonych. Naprawdę, z miejsca, gdzie siedzę, do Attu — najdalej wysuniętej na zachód wyspy Alaski, jest prawie 4000 mil. Patrząc na to inaczej — macie bliżej do Jo- hannesburga niż ja do najdalszego zakątka mojego kraju. Oczywiście można się spierać, że Alaska nie jest miarodajna, bo pomiędzy mną a tamtym terenem jest tak wielkie terytorium nie należące do Ameryki, ale gdyby się nawet ograniczyć do głównego kontynentu, odległości i tak są imponujące. Od moje
go domu do Los Angeles jest mniej więcej tak daleko, jak od waszego do Lagos. Krótko mówiąc, chodzi o wielką skalę.
A oto kolejny frapujący fakt związany ze skalą. W ciągu ostatnich dwudziestu lat (czas, w którym rozmnażałem się gdzie indziej) populacja Stanów Zjednoczonych wzrosła prawie tak samo jak populacja Wielkiej Brytanii. I uważam to za niesamowite, bo nie mam pojęcia, gdzie ci wszyscy ludzie są.
Kiedy żyło się przez długi czas w tak przytulnym, malutkim kraju jak Zjednoczone Królestwo, to zdumiewające, jak ogromnie wielka i jak strasznie pusta jest Ameryka. Pomyślcie tylko: Montana, Wyoming wraz z Dakotą Północną i Południową mają obszar dwukrotnie większy od Francji, a mieszkańców mniej niż w południowym Londynie. Alaska jest jeszcze większa i ma jeszcze mniej ludzi. Nawet mój własny „adoptowany” stan New Hampshire na stosunkowo zatłoczonym północnym wschodzie to w 85 procentach lasy, a reszta to głównie jeziora. W New Hampshire można jechać bardzo, bardzo długo i nie widzieć nic poza drzewami i górami — ani domu, ani osady, a czasem nawet... innego samochodu.
Wciąż mnie to zadziwia. Nie tak dawno odwiedziła mnie para przyjaciół z Anglii i postanowiliśmy przejechać się nad jeziora do zachodniego Maine. Zapowiadało się na miłą wycieczkę. Musieliśmy jedynie przejechać New Hampshire — które jest przecież czwartym najmniejszym stanem Ameryki — i podjechać niedaleko za granicę kolejnego stanu, by znaleźć się u naszego słodkiego, porośniętego mchem sąsiada. Wykombinowałem, że zajmie nam to około dwóch, dwóch i pół godziny.
Już się pewnie domyślacie pointy. Siedem godzin później wykończeni zjechaliśmy nad brzeg jeziora Rangeley, zrobiliśmy dwa zdjęcia, spojrzeliśmy na siebie, po czym bez słowa wsiedliśmy do samochodu i ruszyliśmy z powrotem do domu. Podobne historie zdarzają się cały czas.
Dziwne natomiast jest to, że o ile wiem, większość Amerykanów wcale tego tak nie postrzega. Uważają, że ich kraj jest zbyt zatłoczony. Wciąż czyni się starania, by ograniczyć dostęp do
parków narodowych i terenów dzikiej przyrody, gdyż są niebezpiecznie niszczone. Bez wątpienia są w nich zatłoczone miejsca, ale tylko dlatego, że 98 procent zwiedzających przyjeżdża tam własnymi samochodami, a kolejne 98 procent nie zapuszcza się dalej niż na 400 jardów od swego metalowego kokonu. Ale za to gdzie indziej możesz mieć dla siebie całe góry, nawet w tych najczęściej odwiedzanych parkach w najbardziej zatłoczone dni. A mimo to wkrótce może się okazać, że wielu miejsc nie będzie mi wolno odwiedzać, chyba że ze względu na przewidywany tłok zarezerwuję sobie wizytę na wiele tygodni naprzód.
Jeszcze bardziej złowróżbnie brzmi to, że wzrasta przekonanie, iż najlepszym sposobem, by zapobiec temu rzekomemu kryzysowi, jest wykluczenie wszystkich urodzonych gdzie indziej, Jest taka organizacja, której nazwa wyleciała mi z głowy (coś w stylu Niebezpiecznie Niedorozwinięci Reakcjoniści na rzecz Lepszej Ameryki), która okresowo umieszcza poważne, dobrze zredagowane reklamy w „New York Timesie” i innych ważnych gazetach, nawołując do zatrzymania imigracji, gdyż—jak twierdzi autor jednego z tych tekstów — „.. .rujnuje ona nasze środo-. wisko i jakość naszego życia”. No bez przesady. A jeszcze dodaje: „To głównie przez imigrację pędzimy na złamanie karku w kierunku gospodarczej i ekologicznej katastrofy”.
Jak myślę, można by się spierać o zmniejszenie imigracji, ale nie na podstawie twierdzenia, że w kraju brakuje miejsca. Anty-' imigracyjne argumenty wygodnie pomijają fakt, że Ameryka już wyrzuca około miliona imigrantów rocznie, a ci, którzy tu są, w większości wykonują prace zbyt brudne, niebezpieczne lub za nisko płatne dla Amerykanów. Pozbycie się imigrantów wcale nie oznacza nagłego otwarcia drzwi do zatrudnienia dla obywateli; natomiast wiele naczyń zostanie nie umytych, a owoców nie zebranych. A w jeszcze mniejszym stopniu takie ograniczenie spowoduje cudowne namnożenie miejsca dla reszty z nas.
Ze wszystkich rozwiniętych krajów Ameryka i tak ma już jeden z najniższych odsetek imigrantów. Jedynie 6 procent ludzi w Stanach Zjednoczonych urodziło się za granicą, w porównaniu
na przykład z 8 procentami w Wielkiej Brytanii i 11 we Francji. Nie wiadomo, czy Ameryka zmierza w kierunku gospodarczej i ekologicznej katastrofy, ale jeśli nawet tak, to z pewnością nie dlatego, że sześć osób na każde sto urodziło się gdzie indziej. Spróbujcie to jednak powiedzieć większości Amerykanów.
Faktem natomiast jest, że Ameryka jest w tej chwili jednym z najmniej zatłoczonych krajów na ziemi, ze średnią 68 osób na milę kwadratową, w porównaniu z liczbą 256 osób we Francji czy 600 w Wielkiej Brytanii. W sumie jedynie 2 procent Stanów Zjednoczonych jest oceniane jako „zabudowane”.
Oczywiście Amerykanie od zawsze patrzyli na to w inny sposób. Słynna jest historia, jak to ponoć Daniel Boone wyjrzał pewnego dnia przez okno swej chaty, dojrzał smużkę dymu z jakiegoś domostwa na dalekiej górze i oznajmił, że musi się przeprowadzić, gorzko wyrzekając, że okolica robi się zbyt tłoczna.
I dlatego powiedziałem, że Daniel Boone był idiotą. Wścieka mnie tylko, że reszta mojego kraju zaczyna się do niego upodabniać.
Jeden z wielu sekretów, które miałem nadzieję rozwikłać, gdy po raz pierwszy przeprowadziłem się do Anglii, był taki — kiedy Brytyjczycy śpiewają A-Wassailing We’ll Go*, to gdzie faktycznie idą i co dokładnie robią jak już się tam znajdą?
Przez całe moje amerykańskie dzieciństwo słyszałem tę piosenkę w każde Boże Narodzenie i nigdy nie znalazłem nikogo, kto miałby choć blade pojęcie o tym, jak wytłumaczyć ową tajemniczą i enigmatyczną czynność „pohulania”. Wziąwszy pod uwagę radosny rytm tej kolędy i wesoły nastrój, w którym zwykle ją śpiewano, moja młodociana wyobraźnia podpowiadała mi widok zaróżowionych dziewoi, roznoszących dzbany piwa wśród ogólnej zabawy i wesela, w izbie udekorowanej ostrokrze- wem, gdzie na kominku płonęło bożonarodzeniowe polano**. Mając to w pamięci, oczekiwałem moich pierwszych angielskich świąt ze szczerą niecierpliwością. Bo jeśli chodzi o świąteczne
szaleństwa, to jedyne, na co mogłem liczyć w rodzinnym domu, były ciasteczka w kształcie choinki.
Możecie więc sobie wyobrazić rozczarowanie, gdy moje pierwsze święta w Anglii nadeszły i minęły, i nie tylko nie było na widoku żadnego „pohulania”, ale nikt, kogo wypytywałem, nie był ani odrobinę mądrzejszy co do jego pochodzenia i wykonania. W ciągu niemal dwudziestu lat spędzonych w Anglii nie poznałem nikogo, kto byłby na „pohulance”, przynajmniej świadomie. Skoro już jesteśmy przy temacie, to nie napotkałem również żadnych świątecznych igrców* ani kolędników** (to rodzaj zorganizowanego, grupowego żebractwa, mającego na celu wyłudzanie drobnych monet w celu zakupienia napitków w najbliższym barze — co uważam za fantastyczny pomysł), ani też żadnych innych tradycji angielskich świąt, obiecywanych przez strofy kolęd oraz powieści autorów takich Jane Austen czy Charles Dickens.
Dopiero kiedy wpadłem na egzemplarz naukowego, wiekopomnego dzieła T.G. Crippena Christmas and Christmas Lore, wydanego w Londynie w roku 1923, odkryłem, że owa „pohulanka” — wassail—pierwotnie była toastem. W staronordyckim ves heil znaczy bowiem „w dobrym zdrowiu”. W czasach anglosaskich, wedle Crippena, ktoś, kto oferował drinka, mówił: „ Was- sailr, natomiast ten, który go dostawał, odpowiadał: ,JDrinkhaiW\ i wszyscy powtarzali owo ćwiczenie aż do osiągnięcia wygodnej pozycji horyzontalnej.
Z książki Crippena wynika jasno, że w roku 1923 ten oraz wiele innych przyjemnych bożonarodzeniowych zwyczajów wciąż można było w Wielkiej Brytanii napotkać. Niestety teraz, zdaje się, zniknęły na dobre.
Mimo to Boże Narodzenie w Brytanii jest cudowne, o wiele lepsze niż w Ameryce, a to z przyczyn rozmaitych. Zacznijmy od
tego, że w Wielkiej Brytanii — a przynajmniej w Anglii m wszelkie świąteczne zbytki (jedzenie, picie, obdarowywanie prezentami, znów jedzenie i picie) odbywają się w Boże Narodzenie, a my rozkładamy to na trzy oddzielne okazje.
W Ameryce dniem wielkiego jedzenia jest Święto Dziękczynienia pod koniec listopada. To fantastyczne święto — prawdopodobnie najlepsze w Ameryce, jeśli o mnie chodzi. (Na wypadek, gdybyście nie wiedzieli, jest ono na cześć pierwszych zbiorów i uczty, do której pielgrzymi zasiedli z Indianami, by podziękować im za pomoc i powiedzieć: „A tak przy okazji, to zdecydowaliśmy, że chcemy cały wasz kraj”). To wspaniałe święto^ bo nie trzeba dawać żadnych prezentów ani wysyłać kartek, ani robić nic innego, tylko siedzieć i jeść, aż człowiek wygląda jak balon, który za długo zostawiono przy urządzeniu z helem.
Problem w tym, że Święto Dziękczynienia wypada niecały miesiąc przed Gwiazdką. Kiedy więc 25 grudnia mamusia serwuje kolejnego indyka, to nie krzyczysz: „Indyk! Hurraaa!”, ale raczej kwitujesz: „O, znowu indyk, mamo?” W takich okolicznościach bożonarodzeniowy obiad jest z góry na straconej pozycji.
Poza tym Amerykanie z zasady nie piją w święta zbyt dużo. Podejrzewam, że większość ludzi w Ameryce uważałaby wychylenie czegoś więcej niż — powiedzmy — małe sherry przed obiadem w Boże Narodzenie za cokolwiek niestosowne. Amerykanie odkładają swoje wielkie picie na sylwestra.
Poza tym nie mamy wielu standardowych świątecznych rzeczy, które dla Anglików są takie oczywiste. W Ameryce nie ma gwiazdkowych przedstawień. Nie ma mince pies* i prawie żadnych gwiazdkowych puddingów. Ani dzwonków w Wigilię. Ani petard. Ani wielkiego, podwójnego wydania Radio Times. Ani kremu z brandy**. Ani małych talerzyków z orzechami. Nie słyszy
się Merry Xmas Everybody w wykonaniu Slade’a co najmniej raz na dwadzieścia minut. A przede wszystkim nie ma Boxing Day*.
W Stanach Zjednoczonych 26 grudnia wszyscy wracają do pracy. Tak naprawdę to Boże Narodzenie, jako zauważalne zjawisko, kończy się około południa 25 grudnia. W telewizji nie ma niczego wyjątkowego, a większość dużych sklepów i centra handlowe są otwierane już po południu (żeby ludzie mogli wymienić te wszystkie rzeczy, których nie chcieli dostać). W Ameryce w Boże Narodzenie można iść do kina. Można iść na kręgle. W pewien sposób wydaje mi się to nie w porządku.
Jeśli chodzi o Boxing Day, to większość Amerykanów nigdy
o	nim nie słyszała, a w najlepszym razie ma tylko niejasne pojęcie,
o	co w ogóle chodzi. Może was nawet zdziwi, że Boxing Day to właściwie całkiem nowoczesny wynalazek. Wielki Słownik Ox- fordzki datuje jego pochodzenie nie wcześniej jak na 1849 rok. Jego korzenie sięgają przynajmniej średniowiecza, kiedy do zwyczaju należało otwieranie w Boże Narodzenie kościelnych skarbonek** i rozdawanie ich zawartości ubogim, jednak jako oddzielne święto Boxing Day notuje się dopiero w dziewiętnastym wieku, co tłumaczy, dlaczego w Anglii istnieje, a w Stanach nie.
Osobiście wolę Boxing Day od Gwiazdki, przede wszystkim dlatego, że ma wszystkie jej uroki (dużo jedzenia i picia, generalnie dobre nastawienie do bliźnich, możliwość drzemki w fotelu w biały dzień), za to nie ma utrudnień w stylu konieczności spędzania wielu godzin na podłodze, by złożyć domki dla lalek i rowery wedle instrukcji napisanej na Tajwanie, albo mamrotania fałszywych podziękowań cioci Gladys za udziergany na drutach sweterek, którego nie włożyłby nawet Gyles Brandreth***. („No
naprawdę, Glad, wszędzie szukałem takiego swetra z jednorożcem”).
Serio, jeżeli czegoś naprawdę mi brakuje z Anglii, to drugiego dnia świąt, czyli Boxing Day. Tego i oczywiście słuchania na okrągło Merry Xmas Everybody w wykonaniu Slade’a. Bo poza wszystkim innym, to właśnie sprawia, że o wiele bardziej docenia się resztę roku.
Kongres Stanów Zjednoczonych, który nigdy nie przestaje zadziwiać, niedawno przegłosował, by dać Pentagonowi 11 miliardów dolarów więcej, niż sam Pentagon prosił.
Czy macie jakiekolwiek pojęcie, ile to jest 11 miliardów? Oczywiście, że nie. Nikt nie ma. Nie jest możliwe, by wyobrazić sobie tak ogromną sumę.
Jeśli chodzi o Amerykę/ i jej gospodarkę, to obojętnie, w jakim kierunku się zwrócić, wpada się na liczby tak wielkie, że są poza zdolnością naszego pojmowania. Weźmy choć kilka przykładów, które wyciągnąłem z gazet z minionej niedzieli. Roczny dochód narodowy Stanów Zjednoczonych wynosi 6,8 trylionów’1' dolarów. Budżet federalny to 1,6 tryliona dolarów. Deficyt federalny sięga niemal 200 miliardów. Gospodarka samej tylko Kalifornii jest warta 850 miliardów.
Łatwo jest stracić wyczucie, jak przeogromne są to liczby. Magazyn „Time” podał, że wedle ostatniego szacunku dług narodowy Ameryki był „o włos” poniżej 4,7 tryliona. Dokładnie wynosił 4,692 tryliona i choć trudno się z takim zaokrągleniem
sprzeczać, to chodzi przecież o różnicę 8 miliardów — całkiem ^ spory „włos” w tej finansowej zupie.
Pracowałem dostatecznie długo przy biurku informacji go- ^ spodarczych w krajowym dzienniku, by wiedzieć, że nawet najbardziej doświadczeni dziennikarze finansowi często tracą orien- 1 tację, mając do czynienia z liczbami typu miliard i trylion, a to ^ z dwóch poważnych powodów. Po pierwsze, zwykle zbyt dużo , wypijają do lunchu, a po drugie, takie liczby naprawdę wprawiają w konsternację.
I w tym tkwi cały problem. Wielkie liczby po prostu umykają; naszym zdolnościom percepcji. Na Szóstej Alei w Nowym Jorku jest taka elektroniczna tablica, wzniesiona i opłacana przez jakieś nieznane źródło, która głosi, że jest „Zegarem długu narodowego”. Kiedy ostatnio tam byłem, w listopadzie, wskazywała dług narodowy wielkości $4 533 603 804 000 — to jest $4,5 tryliona
—	i liczba ta powiększała się co sekundę o kolejne $10 000, albo tak szybko, że ostatnie trzy cyfry na elektronicznym zegarze były całkiem zamazane. Ale co tak naprawdę oznacza owe $4,5 tryliona?
No dobrze, spróbujmy z jednym trylionem. Wyobraź sobie, że jesteś zamknięty w skarbcu razem z całym amerykańskim długiem narodowym. Powiedziano ci, że będziesz mógł zatrzymać sobie każdy dolarowy banknot, na którym złożysz swój inicjał. Załóżmy, tylko dla potrzeb naszego wywodu, że jesteś w stanie podpisać jeden dolarowy banknot w ciągu sekundy i że pracujesz bez przerwy. Jak myślisz, ile zajmie ci podpisanie tryliona dolarów? No dalej, rozśmiesz mnie i zgadnij. Dwanaście tygodni? Pięć lat?
Gdybyś podpisywał jednego dolara na sekundę, załatwiałbyś 1000 dolarów co 17 minut. Po dwunastu dniach pracy bez przestanku doszedłbyś do swego pierwszego miliona. A więc zebranie 10 milionów zajęłoby 120 dni, a za 1200 dni — czyli trochę ponad trzy lata — osiągnąłbyś 100 milionów. Po 31,7 roku zostałbyś miliarderem, a po ponad tysiącu lat byłbyś tak bogaty jak Bill Gates, założyciel Microsoftu. Ale do pierwszego tryliona
doszedłbyś dopiero po 31 709,8 latach (a wtedy i tak byłbyś dopiero w jednej czwartej kupki jednodolarówek reprezentującej narodowy dług Ameryki).
I to właśnie jest trylion.
Coraz wyraźniej widać jednak, że większość tych niewyobrażalnych sum, którymi przerzucają się ekonomiści i politycy, jest i tak bardzo nieścisła. Weźmy taki produkt krajowy brutto, kamień węgielny współczesnej polityki gospodarczej. Po raz pierwszy wymyślił go ekonomista Simon Kuznets w latach trzydziestych. PKB świetnie się nadaje do mierzenia fizycznie istniejących dóbr — ton żelaza, drewna, ziemniaków, opon i tak dalej. I wszystko grało w tradycyjnej, przemysłowej gospodarce. Ale teraz większość zysków niemal wszystkich rozwiniętych krajów pochodzi z usług i myśli — rzeczy takich jak oprogramowanie komputerów, telekomunikacja, usługi finansowe — wszystkie one przynoszą dochód, choć niekoniecznie, a nawet z zasady, nie produkują dóbr, które można załadować na pociąg i wysłać na sprzedaż.
A ponieważ tego typu sprawy są tak trudne do zmierzenia i obliczenia, nikt tak naprawdę nie wie, ile ich jest. Wielu ekonomistów twierdzi, że Ameryka może od kilku lat zaniżać swój wzrost PKB naweit o dwa do trzech punktów procentowych. Może to się nie wydawać tak znów ważne, ale jeśli to prawda, to gospodarka amerykańska — która już w tej chwili jest gigantyczna — może być o jedną trzecią większa, niż ktokolwiek przypuszczał. Innymi słowy, na falach amerykańskiej ekonomii może się spokojnie unosić kilka miliardów dolarów, których nikt nie podejrzewał o istnienie. Niesamowite.
A oto kolejna niepokojąca myśl. To wszystko nie ma znaczenia, bo PKB jest i tak zupełnie bezużytecznym miernikiem. Bo naprawdę jest to jedynie uproszczony pomiar dochodu narodowego, czyli jak mówią podręczniki — „wartość w dolarach usług oraz produktów dostarczonych w określonym czasie”.
Każde działanie gospodarcze powiększa produkt krajowy brutto. I nieważne, czy jest to dobre, czy naganne działanie.
Obliczono na przykład, że proces OJ. Simpsona* dodał do amerykańskiego PKB około 200 milionów dolarów poprzez honoraria prawników, koszty sądowe, rachunki hotelowe dla dziennikarzy i tak dalej. Nie sądzę jednak, by wiele osób zechciało stwierdzić, że to całe kosztowne przedstawienie uczyniło ze Stanów piękniejszy, szlachetniejszy kraj.
Tak naprawdę złe działania często powiększają PKB o wiele bardziej niż działania szlachetne. Byłem niedawno w Pensylwanii w pobliżu fabryki cynku, której wyziewy były kiedyś tak zanieczyszczone, że dosłownie ogołociły z życia całe zbocze góry. Od bram fabryki aż na szczyt góry nie było ani skrawka roślinności. A jednak z punku widzenia PKB to było wspaniałe. Po pierwsze, ekonomia zyskała na całym tym cynku, który fabryka oczyściła i sprzedała przez wiele lat swego istnienia. Po drugie, przyszedł zysk z tych wszystkich milionów dolarów, które rząd musiał wydać, żeby oczyścić okolice i „uzdrowić” górę. A w końcu będzie też dochód z leczenia pracowników fabryki i mieszkańców pobliskiego miasteczka, którzy są chronicznie chorzy z powodu owego strasznego zanieczyszczenia.
W świetle tradycyjnych terminów ekonomicznych to wszystko jest zyskiem, nie stratą. Podobnie rzecz ma się z nadmiernym odłowem w jeziorach i morzach. I z wycinaniem lasów. W skrócie — im bardziej niefrasobliwie niszczymy naturalne zasoby, tym jaśniej świeci Produkt Krajowy Brutto.
Ekonomista Herman Dały powiedział kiedyś: „Obecny system rozliczeń krajowych traktuje Ziemię jak interes przeznaczony do likwidacji”. A trzej inni wiodący ekonomiści w artykule opublikowanym w minionym roku w „Atlantic Monthly” zauważyli: „Z powodu dziwacznych standardów wyznaczonych przez PKB narodowym bohaterem tego kraju jest śmiertelnie chory na nowotwór pacjent, który do tego jest w trakcie kosztownego rozwodu”.