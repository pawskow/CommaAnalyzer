Oto kilka prawd, które należy mieć na względzie, idąc przez życie: Daniel Boone* był idiotą i nie ma sensu jechać na jeden dzień do Maine z Hanoveru w stanie New Hampshire. Pozwólcie, że wyjaśnię.
Którejś nocy bawiłem się globusem (jedna z dobrych stron bezsensu amerykańskiej telewizji polega na tym, że człowiek znajduje sobie zupełnie nowe zabawki) i lekko się zdziwiłem odkryciem, że mieszkając w Hanoverze, jestem o wiele bliżej naszego starego domu w angielskim Yorkshire niż wielu innych miejsc w Stanach Zjednoczonych. Naprawdę, z miejsca, gdzie siedzę, do Attu — najdalej wysuniętej na zachód wyspy Alaski, jest prawie 4000 mil. Patrząc na to inaczej — macie bliżej do Jo- hannesburga niż ja do najdalszego zakątka mojego kraju. Oczywiście można się spierać, że Alaska nie jest miarodajna, bo pomiędzy mną a tamtym terenem jest tak wielkie terytorium nie należące do Ameryki, ale gdyby się nawet ograniczyć do głównego kontynentu, odległości i tak są imponujące. Od moje
go domu do Los Angeles jest mniej więcej tak daleko, jak od waszego do Lagos. Krótko mówiąc, chodzi o wielką skalę.
A oto kolejny frapujący fakt związany ze skalą. W ciągu ostatnich dwudziestu lat (czas, w którym rozmnażałem się gdzie indziej) populacja Stanów Zjednoczonych wzrosła prawie tak samo jak populacja Wielkiej Brytanii. I uważam to za niesamowite, bo nie mam pojęcia, gdzie ci wszyscy ludzie są.
Kiedy żyło się przez długi czas w tak przytulnym, malutkim kraju jak Zjednoczone Królestwo, to zdumiewające, jak ogromnie wielka i jak strasznie pusta jest Ameryka. Pomyślcie tylko: Montana, Wyoming wraz z Dakotą Północną i Południową mają obszar dwukrotnie większy od Francji, a mieszkańców mniej niż w południowym Londynie. Alaska jest jeszcze większa i ma jeszcze mniej ludzi. Nawet mój własny „adoptowany” stan New Hampshire na stosunkowo zatłoczonym północnym wschodzie to w 85 procentach lasy, a reszta to głównie jeziora. W New Hampshire można jechać bardzo, bardzo długo i nie widzieć nic poza drzewami i górami — ani domu, ani osady, a czasem nawet... innego samochodu.
Wciąż mnie to zadziwia. Nie tak dawno odwiedziła mnie para przyjaciół z Anglii i postanowiliśmy przejechać się nad jeziora do zachodniego Maine. Zapowiadało się na miłą wycieczkę. Musieliśmy jedynie przejechać New Hampshire — które jest przecież czwartym najmniejszym stanem Ameryki — i podjechać niedaleko za granicę kolejnego stanu, by znaleźć się u naszego słodkiego, porośniętego mchem sąsiada. Wykombinowałem, że zajmie nam to około dwóch, dwóch i pół godziny.
Już się pewnie domyślacie pointy. Siedem godzin później wykończeni zjechaliśmy nad brzeg jeziora Rangeley, zrobiliśmy dwa zdjęcia, spojrzeliśmy na siebie, po czym bez słowa wsiedliśmy do samochodu i ruszyliśmy z powrotem do domu. Podobne historie zdarzają się cały czas.
Dziwne natomiast jest to, że o ile wiem, większość Amerykanów wcale tego tak nie postrzega. Uważają, że ich kraj jest zbyt zatłoczony. Wciąż czyni się starania, by ograniczyć dostęp do
parków narodowych i terenów dzikiej przyrody, gdyż są niebezpiecznie niszczone. Bez wątpienia są w nich zatłoczone miejsca, ale tylko dlatego, że 98 procent zwiedzających przyjeżdża tam własnymi samochodami, a kolejne 98 procent nie zapuszcza się dalej niż na 400 jardów od swego metalowego kokonu. Ale za to gdzie indziej możesz mieć dla siebie całe góry, nawet w tych najczęściej odwiedzanych parkach w najbardziej zatłoczone dni. A mimo to wkrótce może się okazać, że wielu miejsc nie będzie mi wolno odwiedzać, chyba że ze względu na przewidywany tłok zarezerwuję sobie wizytę na wiele tygodni naprzód.
Jeszcze bardziej złowróżbnie brzmi to, że wzrasta przekonanie, iż najlepszym sposobem, by zapobiec temu rzekomemu kryzysowi, jest wykluczenie wszystkich urodzonych gdzie indziej, Jest taka organizacja, której nazwa wyleciała mi z głowy (coś w stylu Niebezpiecznie Niedorozwinięci Reakcjoniści na rzecz Lepszej Ameryki), która okresowo umieszcza poważne, dobrze zredagowane reklamy w „New York Timesie” i innych ważnych gazetach, nawołując do zatrzymania imigracji, gdyż—jak twierdzi autor jednego z tych tekstów — „.. .rujnuje ona nasze środo-. wisko i jakość naszego życia”. No bez przesady. A jeszcze dodaje: „To głównie przez imigrację pędzimy na złamanie karku w kierunku gospodarczej i ekologicznej katastrofy”.
Jak myślę, można by się spierać o zmniejszenie imigracji, ale nie na podstawie twierdzenia, że w kraju brakuje miejsca. Anty-' imigracyjne argumenty wygodnie pomijają fakt, że Ameryka już wyrzuca około miliona imigrantów rocznie, a ci, którzy tu są, w większości wykonują prace zbyt brudne, niebezpieczne lub za nisko płatne dla Amerykanów. Pozbycie się imigrantów wcale nie oznacza nagłego otwarcia drzwi do zatrudnienia dla obywateli; natomiast wiele naczyń zostanie nie umytych, a owoców nie zebranych. A w jeszcze mniejszym stopniu takie ograniczenie spowoduje cudowne namnożenie miejsca dla reszty z nas.
Ze wszystkich rozwiniętych krajów Ameryka i tak ma już jeden z najniższych odsetek imigrantów. Jedynie 6 procent ludzi w Stanach Zjednoczonych urodziło się za granicą, w porównaniu
na przykład z 8 procentami w Wielkiej Brytanii i 11 we Francji. Nie wiadomo, czy Ameryka zmierza w kierunku gospodarczej i ekologicznej katastrofy, ale jeśli nawet tak, to z pewnością nie dlatego, że sześć osób na każde sto urodziło się gdzie indziej. Spróbujcie to jednak powiedzieć większości Amerykanów.
Faktem natomiast jest, że Ameryka jest w tej chwili jednym z najmniej zatłoczonych krajów na ziemi, ze średnią 68 osób na milę kwadratową, w porównaniu z liczbą 256 osób we Francji czy 600 w Wielkiej Brytanii. W sumie jedynie 2 procent Stanów Zjednoczonych jest oceniane jako „zabudowane”.
Oczywiście Amerykanie od zawsze patrzyli na to w inny sposób. Słynna jest historia, jak to ponoć Daniel Boone wyjrzał pewnego dnia przez okno swej chaty, dojrzał smużkę dymu z jakiegoś domostwa na dalekiej górze i oznajmił, że musi się przeprowadzić, gorzko wyrzekając, że okolica robi się zbyt tłoczna.
I dlatego powiedziałem, że Daniel Boone był idiotą. Wścieka mnie tylko, że reszta mojego kraju zaczyna się do niego upodabniać.
Jeden z wielu sekretów, które miałem nadzieję rozwikłać, gdy po raz pierwszy przeprowadziłem się do Anglii, był taki — kiedy Brytyjczycy śpiewają A-Wassailing We’ll Go*, to gdzie faktycznie idą i co dokładnie robią jak już się tam znajdą?
Przez całe moje amerykańskie dzieciństwo słyszałem tę piosenkę w każde Boże Narodzenie i nigdy nie znalazłem nikogo, kto miałby choć blade pojęcie o tym, jak wytłumaczyć ową tajemniczą i enigmatyczną czynność „pohulania”. Wziąwszy pod uwagę radosny rytm tej kolędy i wesoły nastrój, w którym zwykle ją śpiewano, moja młodociana wyobraźnia podpowiadała mi widok zaróżowionych dziewoi, roznoszących dzbany piwa wśród ogólnej zabawy i wesela, w izbie udekorowanej ostrokrze- wem, gdzie na kominku płonęło bożonarodzeniowe polano**. Mając to w pamięci, oczekiwałem moich pierwszych angielskich świąt ze szczerą niecierpliwością. Bo jeśli chodzi o świąteczne
szaleństwa, to jedyne, na co mogłem liczyć w rodzinnym domu, były ciasteczka w kształcie choinki.
Możecie więc sobie wyobrazić rozczarowanie, gdy moje pierwsze święta w Anglii nadeszły i minęły, i nie tylko nie było na widoku żadnego „pohulania”, ale nikt, kogo wypytywałem, nie był ani odrobinę mądrzejszy co do jego pochodzenia i wykonania. W ciągu niemal dwudziestu lat spędzonych w Anglii nie poznałem nikogo, kto byłby na „pohulance”, przynajmniej świadomie. Skoro już jesteśmy przy temacie, to nie napotkałem również żadnych świątecznych igrców* ani kolędników** (to rodzaj zorganizowanego, grupowego żebractwa, mającego na celu wyłudzanie drobnych monet w celu zakupienia napitków w najbliższym barze — co uważam za fantastyczny pomysł), ani też żadnych innych tradycji angielskich świąt, obiecywanych przez strofy kolęd oraz powieści autorów takich Jane Austen czy Charles Dickens.
Dopiero kiedy wpadłem na egzemplarz naukowego, wiekopomnego dzieła T.G. Crippena Christmas and Christmas Lore, wydanego w Londynie w roku 1923, odkryłem, że owa „pohulanka” — wassail—pierwotnie była toastem. W staronordyckim ves heil znaczy bowiem „w dobrym zdrowiu”. W czasach anglosaskich, wedle Crippena, ktoś, kto oferował drinka, mówił: „ Was- sailr, natomiast ten, który go dostawał, odpowiadał: ,JDrinkhaiW\ i wszyscy powtarzali owo ćwiczenie aż do osiągnięcia wygodnej pozycji horyzontalnej.
Z książki Crippena wynika jasno, że w roku 1923 ten oraz wiele innych przyjemnych bożonarodzeniowych zwyczajów wciąż można było w Wielkiej Brytanii napotkać. Niestety teraz, zdaje się, zniknęły na dobre.
Mimo to Boże Narodzenie w Brytanii jest cudowne, o wiele lepsze niż w Ameryce, a to z przyczyn rozmaitych. Zacznijmy od
tego, że w Wielkiej Brytanii — a przynajmniej w Anglii m wszelkie świąteczne zbytki (jedzenie, picie, obdarowywanie prezentami, znów jedzenie i picie) odbywają się w Boże Narodzenie, a my rozkładamy to na trzy oddzielne okazje.
W Ameryce dniem wielkiego jedzenia jest Święto Dziękczynienia pod koniec listopada. To fantastyczne święto — prawdopodobnie najlepsze w Ameryce, jeśli o mnie chodzi. (Na wypadek, gdybyście nie wiedzieli, jest ono na cześć pierwszych zbiorów i uczty, do której pielgrzymi zasiedli z Indianami, by podziękować im za pomoc i powiedzieć: „A tak przy okazji, to zdecydowaliśmy, że chcemy cały wasz kraj”). To wspaniałe święto^ bo nie trzeba dawać żadnych prezentów ani wysyłać kartek, ani robić nic innego, tylko siedzieć i jeść, aż człowiek wygląda jak balon, który za długo zostawiono przy urządzeniu z helem.
Problem w tym, że Święto Dziękczynienia wypada niecały miesiąc przed Gwiazdką. Kiedy więc 25 grudnia mamusia serwuje kolejnego indyka, to nie krzyczysz: „Indyk! Hurraaa!”, ale raczej kwitujesz: „O, znowu indyk, mamo?” W takich okolicznościach bożonarodzeniowy obiad jest z góry na straconej pozycji.
Poza tym Amerykanie z zasady nie piją w święta zbyt dużo. Podejrzewam, że większość ludzi w Ameryce uważałaby wychylenie czegoś więcej niż — powiedzmy — małe sherry przed obiadem w Boże Narodzenie za cokolwiek niestosowne. Amerykanie odkładają swoje wielkie picie na sylwestra.
Poza tym nie mamy wielu standardowych świątecznych rzeczy, które dla Anglików są takie oczywiste. W Ameryce nie ma gwiazdkowych przedstawień. Nie ma mince pies* i prawie żadnych gwiazdkowych puddingów. Ani dzwonków w Wigilię. Ani petard. Ani wielkiego, podwójnego wydania Radio Times. Ani kremu z brandy**. Ani małych talerzyków z orzechami. Nie słyszy
się Merry Xmas Everybody w wykonaniu Slade’a co najmniej raz na dwadzieścia minut. A przede wszystkim nie ma Boxing Day*.
W Stanach Zjednoczonych 26 grudnia wszyscy wracają do pracy. Tak naprawdę to Boże Narodzenie, jako zauważalne zjawisko, kończy się około południa 25 grudnia. W telewizji nie ma niczego wyjątkowego, a większość dużych sklepów i centra handlowe są otwierane już po południu (żeby ludzie mogli wymienić te wszystkie rzeczy, których nie chcieli dostać). W Ameryce w Boże Narodzenie można iść do kina. Można iść na kręgle. W pewien sposób wydaje mi się to nie w porządku.
Wiecie, czego naprawdę brakuje mi teraz, kiedy mieszkam w Ameryce? Brakuje mi tego, że wracam do domu z pubu około północy i w telewizji oglądam sobie Otwarty Uniwersytet. Serio, 1 Gdybym teraz wrócił do domu koło północy, to w telewizji znajdę jedynie zestaw figlujących w negliżu aktorek tudzież Kanał Pogodowy, który na swój sposób jest rozrywkowy, zapewniam, ale do pięt nie dorasta hipnotycznemu działaniu Otwartego Uniwersytetu po sześciu kuflach piwa. Mówię to całkiem poważnie.
Nie jestem do końca pewien dlaczego, ale zawsze dziwnie mnie pociągało włączanie późną nocą telewizora, w którym mogłem zobaczyć faceta wyglądającego tak, jakby wszystkie ubrania, które będą mu potrzebne do końca życia, kupił podczas jednego wypadu do C&A w roku 1977 (by resztę swych dni móc spokojnie spędzić wokół oscyloskopów). I ten facet mówił dziwacznie pozbawionym osobowości głosem:
—	I tak jak widzimy, dodanie dwóch roztworów stałych daje nam kolejny roztwór stały.
Przez większość czasu nie miałem pojęcia, o czym mówił — i to właśnie w dużej mierze było tak pociągające — ale bardzo
rzadko (no, raz) mogłem faktycznie śledzić temat i dobrze się bawić. Mówię o nieoczekiwanie rozrywkowym filmie dokumentalnym, na który natknąłem się przypadkowo trzy czy cztery lata temu. Porównywano w nim marketing firmowych produktów zdrowotnych w Wielkiej Brytanii i w Stanach Zjednoczonych.
Rzecz polegała na tym, że ten sam produkt musiał być na tych dwóch rynkach sprzedawany w zupełnie inny sposób. Na przykład w Wielkiej Brytanii reklama tabletek na przeziębienie nie obiecywała nic poza tym, że może poczujesz się odrobinę lepiej. Wciąż będziesz miał czerwony nos i będziesz chodził w szlafroku, ale znów będziesz się mógł uśmiechać, choćby blado.
Reklama tych samych tabletek w Ameryce musiała gwarantować całkowite, absolutne wyzdrowienie. Amerykanin, który zażyje tę magiczną substancję, nie tylko natychmiast zrzuci szlafrok i wróci do pracy, ale będzie się czuł lepiej, niż czuł się kiedykolwiek, a dzień zakończy wspaniałą partyjką gry w kręgle.
Chodzi o to, że Brytyjczycy'nie oczekują, że lekarstwa dostępne bez recepty zmienią ich życie, a Amerykanin nie zgodzi się na nic mniej skutecznego. Zapewniam was, że upływ lat nie zabił w tym narodzie owej wzruszającej wiary.
Wystarczy przez 10 minut pooglądać jakikolwiek kanał telewizyjny, przerzucić gazetę czy przejść się pomiędzy zapchanymi półkami supermarketu, by zrozumieć, że Amerykanie cały czas oczekują, że będą się czuć mniej więcej idealnie. Stwierdziłem, że nawet nasz domowy szampon obiecuje „zmienić to, jak się czujesz”.
To bardzo dziwne u Amerykanów. Wkładają ogromny wysiłek w nawoływanie „Powiedz narkotykom nie”, a potem idą do sklepu i skupują wojenne zapasy leków. Amerykanie wydają na wszelkiego typu leki prawie 75 miliardów rocznie, a produkty farmaceutyczne są reklamowane z taką pasją i bezpośredniością, że może być trudno się do tego przyzwyczaić.
W tej chwili w telewizji pokazują reklamówkę, w której miło wyglądająca pani w średnim wieku zwraca się do kamery i mówi szczerze: „Wiecie, kiedy mam biegunkę, lubię mieć trochę wy
gody”. (A ja zawsze wtedy dopowiadam: „A po co czekać na biegunkę?”)
W innej reklamówce facet w kręgielni (faceci zwykle pokazywani są w kręgielni) krzywi się po nieudanym rzucie i mamrocze do partnera: „Ach, znowu te hemoroidy”. I tu się zaczyna. Kumpel ma w kieszeni maść na hemoroidy! Nie w torbie, nie w schowku w samochodzie, ale w kieszeni koszuli, skąd w każdej chwili może ją wyciągnąć i każdego poczęstować. Nadzwyczajne.
Ale naprawdę niesamowita zmiana, która zaszła w ciągu ostatnich dwudziestu lat, polega na tym, że teraz reklamowane są także leki na receptę. Mam przed sobą popularny tygodnik zatytułowany „Zdrowie” i jest on dosłownie zapchany reklamami, których wytłuszczone nagłówki głoszą mniej więcej: „Po co brać dwie tabletki, skoro możesz wziąć jedną? Prempro to jedyny lek na receptę, który łączy premarin i progestin w jednej tabletce”, albo: „Przedstawiamy allegrę, nowy antyalergiczny lek na receptę, który pozwoli ci wyjść z domu”.
Inna reklama pyta zawadiacko: „Czy zdarzało ci się leczyć grzybiczą infekcję pochwy gdzieś na pustkowiu?” (Nieświadomie!^ Kolejna uderza w sedno finansowe i obwieszcza: „Lekarz powiedział mi, że prawdopodobnie będę musiał brać tabletki obniżające ciśnienie do końca życia. Dobra nowina, to ile zaoszczędzę, odkąd z procardii XL (nifedipine) przestawił mnie na adalat CC (nifedipine)”.
Rzecz w tym, żebyś zobaczył reklamę, a potem błagał swojego lekarza, by właśnie to ci zapisał. Wydaje mi się dziwne, że to czytelnicy tygodnika mają decydować, które lekarstwa są dla nich najlepsze, ale z drugiej strony Amerykanie faktycznie dużo wiedzą o lekach. Niemal wszystkie reklamy zakładają imponującą wiedzę biochemiczną odbiorców. Ta o grzybicy pochwy zapewnia czytelnika, że diflucan jest „porównywalny z tygodniową dawką monistatu 7, gyne-lotriminu czy mycelexu-7”, a reklama prempro obiecuje, że jest on tak skuteczny „jak branie osobno premarinu i progestinu”.
Jeśli uświadomimy sobie, że są to terminy i zdania zrozumia
łe dla setek tysięcy Amerykanów, to pomysł z kumplem z kręgielni, który w kieszeni nosi maść na hemoroidy, może nie wyda się już tak idiotyczny.
Nie mam pojęcia, czy ta narodowa obsesja zdrowotna faktycznie przynosi rezultaty. Wiem jednak, że istnieje o wiele przyjemniejszy sposób na osiągnięcie idealnej wewnętrznej harmonii wypić sześć kufli piwa i przed snem przez 90 minut oglądać Otwarty Uniwersytet. Mnie to nigdy nie zawiodło.
